56 M. TULLI CICERONIS

XIII.
Scr. in Formiano m. Apr. circ. α. (Ζ. VIII K. Mai. α. 695 (59).

CICERO ATTICO SAL.

Facinus indignum! epistulam αὐθωρεὶ tibi a Tribus
Tabernis rescriptam ad tuas suavissimas epistulas ne-
minem reddidisse! At scito eum fasciculum, quo illam
conjeceram, domum eo ipso die latum esse, quo ego
dederam, et ad me in Formianum relatum esse. Ita-
que tibi tuam epistulam iussi referri, ex qua intelle-
geres, quam mihi tum illae gratae fuissent. Romae
quod scribis sileri, ita putabam, at hercule in agris
non siletur, nec iam ipsi agri regnum vestrum ferre
possunt. Si vero in hanc Τηλέπυλον veneris Λαιστρυ-
γονίην, Formias dico, qui fremitus hominum! quam
irati animi! quanto in odio noster amicus Magnus!
cuius cognomen una cum Crassi· Divitis cognomine
consenescit. Credas mihi velim, neminem adhuc of-
fendi, qui haec tam lente, quam ego fero, ferret.
Quare, mihi crede, φιλοσοφῶμεν. Iuratus tibi possum
dicere nihi] esse tanti. Tu si litteras ad Sicyonios
habes, advola in Formianum, unde nos pridie Nonas
Maias cogitamus.

XIV.
Ser. 'in Formiano inter XI et III K. Mai. a. 695 (59).
CICERO ATTICO SAL.

Quantam tu mihi moves exspectationem de sermone
Bibuli, quantam de colloquio βοώπιδος, quantam etiam
de illo delicato convivio! Proinde ita fac venias quasi
ad sitientes aures. Quamquam nihil est iam, quod

magis timendum nobis putem, quam ne ille nosters

Sampsiceramus, quom se omnium sermonibus sentiet
vapulare, et quom has actiones εὐανατρέπτους videbit,
ruere incipiat. Ego autem usque eo sum enervatus,

10

15

ΞΟ

25

 

