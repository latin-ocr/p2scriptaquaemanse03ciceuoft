108 Μ. TULLI CICERONIS

adsequitur inter vicos hominem Milo, obnuntiat. Ille se
recepit magno et turpi Q. Flacci convicio. Ante diem
X Kal. nundinae. Contio biduo nulla. ,

Ante diem ΠΗ Kal. haec ego scribebam hora noc-
tis nona. Milo campum iam tenebat. Marcellus can- 5
didatus ita stertebat, ut ego vicinus audirem. Clodi
vestibulum vacuum sane mihi nuntiabatur, paucis panno-
sis linea lanterna. Meo consilio omnia illi fieri quere-
bantur ignari, quantum in illo heroe esset animi,
quantum etiam consilii. Miranda virtus est. Nova 10
quaedam divina mitt03 sed haec summa est. Comitia
fore non arbitror3 reum Publium, nisi ante occisus erit,
fore a Milone puto3 si se in turba ei obviam obtu—
lerit, occisum iri ab ipso Milone video. Non dubitat
facere, prae se fert3 casum illum nostrum non exti- 15
mescit. Numquam enim cuiusquam invidi et perfidi
consilio est usurus nec inerti nobili crediturus.

Nos animo dumtaxat vigemus, etiam magis, quam
cum florebamus, re familiari comminuti sumus. Quinti
fratris tamen liberalitati pro facultatibus nostris, ne 20
omnino exhaustus essem, illo recusante subsidiis ami-
corum respondimus. Quid consilii de omni nostro
statu capiamus, te absente nescimus. Quare adpropera.

IV.
Ser. Romae ΙΙΙ K. Febr. α. 698 (56). ‘25
CICERO ATTICO SAL.

Periucundus mihi Cincius fuit ante diem 111 Kal.
Febr. ante lucem, dixit enim mihi te esse in Italia
seseque ad te pueros mittere. Quos sine meis litteris
ire nolui, non quo haberem, quod tibi, praesertim iam 30
prope praesenti, scriberem, sed ut hoc ipsum signi-
ficarem, mihi tuum adventum suavissimum exspecta-
tissimumque esse. Quare advola ad nos eo animo, ut
nos ames, te amari scias. Cetera coram agemus. Haec
properantes scripsimus. Quo die venies, utique cum 35
tuis apud me eris.

