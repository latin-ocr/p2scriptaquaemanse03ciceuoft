36 M. TULL1 CICERONIS

vehementissime gaudeo idque neque amoris mediocris
et ingenii summi ac sapientiae iudico. Qua de re cum
ad me ita suaviter, diligenter, officiose, humaniter
scripseris, ut non modo te hortari amplius 11011 de-
beam, sed ne exspectare quidem abs te aut ab ullo
homine tantum facilitatis ac mansuetudinis potuerim,
nihil duco esse commodius quam de his rebus nihil
iam amplius scribere. Cum erimus congressi, tum,
si quid res feret, coram inter nos conferemus.

Quod ad me de re publica scribis, disputas tu
quidem et amanter et prudenter, et a meis consiliis
ratio tua non abhorret, nain neque de statu nobis
nostrae dignitatis est recedendum neque sine nostris
copiis intra alterius praesidia veniendum, et is, de quo
scribis, nihil habet amplum, nihil excelsum, nihil non
summissum atque populare. Verum tamen fuit ratio
mihi fortasse ad tranquillitatem meorum temporum
non inutilis, sed mehercule rei publicae multo etiam
utilior quam mihi civium improborum impetus in me
reprimi, cum hominis amplissima fortuna, auctoritate,
gratia fluctuantem sententiam confirmassem et a spe
malorum ad mearum rerum laudem convertissem. Quod
si cum aliqua levitate mihi faciendum fuisset, nullam
rem tanti aestimassem3 sed tamen a me ita sunt acta
omnia, non ut ego illi adsentiens levior, sed ut ille
1116 probans gravior videretur. Reliqua sic a me
aguntur et agentur, ut non committamus, ut ea, quae
gessimus, fortuito gessisse videamur. Meos bonos
viros, illos quos significas, et, eam quam mihi dicis
obtigisse, Σπάρταν 11011 modo numquam deseram, sed
etiam, si ego ab illa deserar, tamen in mea pristina
sententia permanebo. Illud tamen velim existimes,
me hanc viam optimatem post Catuli mortem nec
praesidio ullo nec comitatu tenere. Nam, ut ait
Rhinton, ut opinor,

‘Oi μὲν παρ’ οὐδέν εἰσι, τοῖς δ’ οὐδὲν μέλει.’

10

15

20

25

30

35

