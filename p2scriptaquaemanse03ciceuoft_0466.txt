1

3

284 M. TULLI CICERONIS

XIV.
Ser. in Formiano VIII K. Apr. a. 705 (49).

CICERO ATTICO SAL.

Miseram ad te V1111 K. exemplum epistulae Balbi
ad me et Caesaris ad eum. Ecce tibi eodem die 5
Capua litteras accepi ab Q. Pedio Caesarem ad se
pridie Idus Martias misisse hoc exemplo:

ePompeius se oppido tenet. Nos ad portas
castra habemus. Conamur opus magnum et
multorum dierum propter altitudinem maris. ιο-
Sed tamen nihil est, quod potius faciamus.
Ab utroque portus cornu moles iacimus, ut
aut illum quam primum traicere, quod habet
Brundisi copiarum, cogamus aut exitu prohi-
beamus.9 15*

Ubi est illa pax, de qua Balbus scripserat tor-
queri se? Ecquid acerbius, ecquid crudelius? Atque
eum loqui quidam αὐθεντικῶς narrabat Cn. Carbonis,
M. Bruti se poenas persequi omniumque eorum, in
quos Sulla crudelis hoc socio fuisset3 nihil Curionem 20
se duce facere, quod non hio Sulla duce fecisset3 †ad
ambitionem, quibus exsilii poena superioribus legibus
non fuisset, ab illo patriae proditores de exsilio re—
ductos esse3 queri de Milone per vim expulso3 nemi-
nem tamen se violat-urum, nisi qui arma contra. Haec 25
Baebius quidam a Curione 111 Id. profectus, homo non
infans, sed qui nulli non dicat. Plane nescio, quid
agam. Illim equidem Gnaeum profectum puto. Quie-
quid est, biduo sciemus. A te nihil ne Anteros qui-
dem litterarum3 nec mirum. Quid enim est, quod scri- 30
bamus? Ego tamen nullum diem praetermitto.

Scripta epistula litterae mihi ante lucem a Lepta
Capua redditae sunt Idib. Mart. Pompeium a Brun-
disio conscendisse, at Caesarem a. d. VII Kal. Apriles
Capuae fore. 35

 

