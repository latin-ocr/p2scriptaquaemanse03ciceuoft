EPISTULARUM AD ATTICUM XIII 27, 28. 415

XXVIII.
Ser. in Tusculano VH K. Iun. a. 709 (45).

CICERO ATTICO SAL.

Hortos quoniam hodie eras inspecturus, quid visum
5 tibi sit, cras scilicet. De Faberio autem, cum venerit.
De epistula ad Caesarem, iurato mihi crede, non pos-
sum3 nee me turpitudo deterret, etsi maxime debebat.
Quam enim turpis est adsentatio, cum vivere ipsum
turpe sit nobis! Sed, ut coepi, non me hoc turpe de-
10 terret. Ac vellem quidem (essem enim, qui esse debe-
bam), sed in mentem nihil venit. Nam, quae suut ad
Alexandrum hominum eloquentium et doctorum sua-
siones, vides, quibus in rebus versentur. Adulescentem
incensum cupiditate verissimae gloriae cupientem sibi
15 aliquid consilii dari, quod ad laudem sempiternam va-
leret, cohortantur ad decus. Non deest oratio, ego
quid possum? Tamen nescio quid e quercu exscul-
pseram, quod videretur simile simulacri. In eo quia
non nulla erant paulo meliora quam ea, quae fiunt et
20 facta sunt, reprehenduntur, quod me minime paenitet.
Si enim pervenissent istae litterae, mihi crede, nos
paeniteret. Quid? tu non vides ipsum illum Aristo-
teli discipulum summo ingenio, summa modestia,
posteaquam rex appellatus sit, superbum, crudelem,
25 immoderatum fuisse? Quid? tu hunc de pompa Qui-
rini contubernalem his nostris moderatis epistulis lae-
taturum putas‘.> Ille vero potius non scripta desideret
quam scripta non probet. Postremo ut volet. Abiit
illud, quod tum me stimulabat, quom tibi dabam
30 πρόβλημα Ἀρχιμήδειον. Multo mehercule magis nunc
opto casum illum, quem tum timebam, vel quem
libebit.
Nisi quid te aliud impediet, mi optato veneris.
Nicias a Dolabella magno opere arcessitus (legi enim
35 litteras) etsi invito me tamen eodem me auctore pro-
fectus est.

w

ΕΟ

