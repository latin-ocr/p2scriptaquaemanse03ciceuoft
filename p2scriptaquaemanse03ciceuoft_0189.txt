EPISTULARUM AD ATTICUM Ι 13, 14. 17

de ferro (nosti illas ληκύθους), valde graviter pertexuit.
Proximus Pompeium sedebam. Intellexi hominem
moveri, utrum Crassum inire eam gratiam, quam ipse
praetermisisset, an esse tantas res nostras, quae tam
5 libenti senatu laudarentur, ab eo praesertim, qui mihi
laudem illam eo minus deberet, quod meis omnibus
litteris in Pompeiana laude perstrictus esset. Hic dies
me valde Crasso adiunxit, et tamen, ab illo aperte,
tecte quiequid est datum, libenter accepi. Ego autem
10 ipse, di boni! quo modo ἐνεπερπερευσεὲμην novo audi-
tori Pompeio! Si umquam mihi περίοδοι, si καμπαί,
si ἐνθυμήματα, si κατασκευαὶ suppeditaverunt, illo
tempore. Quid multa? clamores. Etenim haec erat
ὑπόθεσις, de gravitate ordinis, de equestri concordia,
15 de consensione Italiae, de intermortuis reliquiis coniura-
tionis, de vilitate, de oti0. Nosti iam in hac materia
sonitus nostros. Tanti fuerunt, ut ego eo brevior sim,
quod eos usque istinc exauditos putem.
Romanae autem se res sic habent. Senatus ''Apaog
20 πάγος; nihil constantius, nihil severius, nihil fortius.
Nam, cum dies venisset rogationi ex senatus consulto
ferendae, concursabant barbatuli iuvenes, totus ille
grex Catilinae, duce filiola Curionis et populum, ut
antiquaret, rogabant. Piso autem consul lator roga-
25 tionis idem erat dissuasor. Operae Clodianae pontes
occuparant, tabellae ministrabantur ita, ut nulla dare-
tur ‘VTI ROGAS’. Hic tibi in rostra Cato advolat,
convicium Pisoni consuli mirificum facit, si id est con-
vicium, vox plena gravitatis, plena auctoritatis, plena
30 denique salutis. Accedit eodem etiam noster Horten-
sius, multi praeterea boni3 insignis vero opera Favoni
fuit. Hoc concursu optimatium comitia dimittuntur,
senatus vocatur. Cum decerneretur frequenti senatu
contra pugnante Pisone, ad pedes omnium singillatim
35 accidente Clodio, ut consules populum cohortarentur
ad rogationem accipiendam, homines ad quindecim
Curioni nullum senatus consultum facienti adsenserunt,
Cic. epist. Π. *2

4

