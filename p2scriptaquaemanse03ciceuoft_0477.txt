EPISTULARUM AD ATTICUM X 1—4. 295

esset, quo in statu urbem reliquisset, in ipsa Italia
quem cuique regioni aut negotio praefecisset, ecqui
, essent ad Pompeium et ad consules ex senatus con-
1 sulto de pace legati, cum igitur haec scire cuperem,
’ 5dedita opera has ad te litteras misi. Feceris igitur
commode mihique gratum, si me de his rebus, et si
quid erit aliud, quod scire opus sit, feceris certiorem.
Ego in Arcano opperior, dum ista cognosco.

HI 3.
10 Ser. in Arcano VII Id. Apr. a. 705 (49).

CICERO ATTICO SAL.

A. d. VII Idus alteram tibi eodem die hanc epi-
stulam dictavi et pridie dederam mea manu longiorem.
Visum te aiunt in regia, nec reprehendo, quippe cum

15 ipse istam reprehensionem non fugerim. Sed exspecto
tuas litteras neque iam sane video, quid exspectem,
sed tamen, etiamsi nihil erit, id ipsum ad me velim
scribas.

Caesar mihi ignoscit per litteras, quod non venen .›

20 rim, seseque in optimam partem id accipere dicit.
Facile patior, quod scribit, secum Titinium et Servium
questos esse, quia non idem sibi quod mihi remisisset.
Homines ridiculos! qui, cum filios misissent ad Cn.
Pompeium circumsedendum, ipsi in senatum venire

25 dubitarint. Sed tamen exemplum misi ad te Caesa-
ris litterariun.

IV.
Ser. *in Cumano XVII K. Mai. a. 705 (49).
CICERO ATTICO SAL.

30 Multas a te accepi epistulas eodem die omnes dili-
genter scriptas, eam vero, quae voluminis instar erat,
saepe legendam, sicuti facio. In qua non frustra labo-
rem suscepisti, miln' quidem pergratum fecisti. Quare,
ut id, quoad licebit, id est quoad scies, ubi simus,

 

 

