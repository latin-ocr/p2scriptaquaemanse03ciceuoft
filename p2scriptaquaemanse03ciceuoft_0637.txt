10

15

20

25

30

EPISTULARUM vAD ATTICUM XIV 13â€”-13 B. 447

non sum, ut intellegas, quanti apud me auctoritas tua
sit, atque eo te placabiliorem praebeas.

B.
Ser. Puteolis VI K. Mai. 710 (44).
CICERO ANTONlO COS. S. D.

Quod mecum per litteras agis, unam ob causam
mallem coram egisses. Non enim solum ex oratione,
sed etiam ex vultu et oculis et fronte, ut aiunt, meum
erga te amorem perspicere potuisses. Nam, cum te
semper amavi primum tuo studio, post etiam beneficio
provocatus, tum his temporibus res publica te mihi
ita commendavit, ut cariorem habeam neminem. Litterae
vero tuae cum amantissime tum honorificentissime
scriptae sic me adfecerunt, ut non dare tibi beneficium
viderer, sed accipere a te ita petente, ut inimicum
meum, necessarium tuum me invito servare nolles, cum
id nullo negotio facere posses. Ego vero tibi istuc,
mi Antoni, remitto atque ita, ut me a te, cum iis
verbis scripseris, liberalissime atque honorificentissime
tractatum existimem, idque cum totum, quoquo modo
se res haberet, tibi dandum putarem, tum do etiam
humanitati et naturae meae. Nihil enim umquam non
modo acerbum in me fuit, sed ne paulo quidem tristius
aut severius, quam necessitas rei publicae postulavit.
Accedit, ut ne in ipsum quidem Clodium meum in-
signe odium fuerit umquam, semperque ita statui, non
esse insectandos inimicorum amicos, praesertim humi-
liores, nec his praesidiis nosmet ipsos esse spoliandos.
Nam de puero Clodio tuas partes esse arbitror, ut
eius animum tenerum, quem ad modum scribis, iis
opinionibus imbuas, ut ne quas inimicitias residere in
familiis nostris arbitretur. Contendi cum P. Clodio,
cum ego publicam causam, ille suam defenderet. Nostras
concertationes res publica diiudicavit. Si viveret, mihi

1

02

35 cum illo nulla contentio iam maneret. Quare, quoniam 5

