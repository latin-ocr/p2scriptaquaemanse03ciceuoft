EPISTULARUM AD ATTICUM XVI 11, 12. 509

cipia mire favent. Iter enim faciens in Samnium ve-
nit Cales, mansit Teani. Mirifica ἀπάντησις et cohor-
tatio. Hoc tu putares? Ob hoc ego citius Romam,
quam constitueram. Simul et constituero, scribam.

5 Etsi nondum stipulationes legeram (nec enim Eros
venerat), tamen rem pridie Idus velim conficias. Epi-
stulas Catinam, Tauromenium, Syracusas commodius
mittere potero, si Valerius interpres ad me nomina
gratiosorum scripserit. Alii enim sunt alias, nostrique

10 familiares fere demortui. Publice tamen scripsi, si uti
vellet eis Valerius3 aut mihi nomina mitteret.

De Lepidianis feriis Balbus ad me usque ad ΙΙΙ Kal.
Exspectabo tuas litteras meque de Torquati negotiolo
sciturum puto. Quinti litteras ad te misi, ut scires,

15 quam valde eum amaret, quem dolet a te minus amari. ’

Atticae, quoniam, quod optimum in pueris est, hila-
rula est, meis verbis suavium des volo.

XII.
Ser. in Puteolano VIII Id. Nov. α. ’710 (44).

20 CICERO ATTICO SAL.

Oppi epistulae, quia perhumana erat, tibi misi
exemplum. De Ocella, dum tu muginaris nec mihi
quicquam rescribis, cepi consilium domesticum itaque
me pr. Idus arbitror Romae futurum. Commodius

25 est visum frustra me istic esse, cum id non necesse
esset, quam, si opus esset, non adesse, et simul, ne
intercluderer, metuebam. Ille enim iam adventare pot-
est. Etsi varii rumores multique, quos cuperem veros,
nihil tamen certi. Ego vero, quicquid est, tecum po-

30 tius, quam animi pendeam, cum a te absim, et de te
et de me. Sed quid tibi dicam? Bonum animum.
De Ἡρακλειὸείςο Varronis negotia salsa. Me quidem
nihil umquam sic delectavit. Sed haec et alia maiora
coram.

