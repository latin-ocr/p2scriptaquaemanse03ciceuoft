10

15

20

80

EPISTULARUM AD ATTICUM XV 14—16a. 481

impedit. Nam, cum ex reliquis, quae Nonis Aprili—
bus fecit, abundare debeam, cogor mutuari, quodque
ex istis fructuosis rebus receptum est, id ego ad illud
fanum sepositum putabam. Sed haec Tironi mandavi,
quem ob eam causam Romam misi, te nolui impedi-
tum impedire. Cicero noster quo modestior est, eo
me magis commovet. Ad me enim de hac re nihil
scripsit, ad quem nimirum potissimum debuit3 scripsit
hoc autem ad Tironem, sibi post Kalend. Apriles (sic
enim annuum tempus confici) nihil datum esse. Tibi
pro tua natura semper placuisse teque existimasse †id
etiam ad dignitatem meam pertinere eum non modo
liberaliter a nobis, sed etiam ornate cumulateque
tractari. Quare velim cures (nec tibi essem molestuS,
si per alium hoc agere possem), ut permutetur Athe-
nas, quod sit in annuum sumptum ei. Scilicet Eros
numerabit. Eius rei causa Tironem misi. Curabis
igitur et ad me, si quid tibi de eo videbitur, scribes.

XVI.
Ser. in Antiati III aut prid. Id. Iun. a. 710 (44).
CICERO ATTICO SAL.

Tandem a Cicerone tabellarius, et mehercule litte-
rae πεπινωμένως scriptae, quod ipsum προκοπὴν ali-
quam significat, itemque ceteri praeclara scribunt3

5 Leonides tamen retinet suum illud ‘adlluc', summis

vero laudibus Herodes. Quid quaeris? vel verba mihi
dari facile patior in hoc meque libenter praebeo cre-
dulum. Tu velim, si quid tibi est a Statio scriptum,
quod pertineat ad me, certiorem me facias.

XVIa.
Ser. in Arpinati XIV aut XIII K. Iun. α. 710 (44).

CICERO ATTICO SAL.

Narro tibi, haec loca venusta sunt, abdita certe
et, si quid scribere velis, ab arbitris libera. Sed nescio
010. epist. Π. 31

