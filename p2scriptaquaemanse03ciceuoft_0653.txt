Μ. TULLI CICERONIS
EPISTULARUM AD ATTICUM
LIBER QUINTUS DEciMUs

 

I.
Ser. in Puteolano XVI Kal. Iam. a. 710 (44).

CICERO ATTICO SAL.

O factum male de Alexione! Incredibile est, quanta 1
me molestia adfecerit, nec mehercule ex ea parte ma-
xime, quod plerique mecum: ‘Ad quem igitur te me-

10 dicum conferes? Quid mihi iam medico? Aut, si
opus est, tanta inopia est‘? Amorem erga me, humani-
tatem suavitatemque desidero. Etiam illud. Quid est,
quod non pertimescendum sit, cum hominem tempe-
rantem, summum medicum tantus inproviso morbus

15 oppresserit? Sed ad haec omnia una consolatio est,
quod ea condicione nati sumus, ut nihil, quod homini
accidere possit, recusare debeamus.

De Antonio iam antea tibi scripsi non esse eum 2
a me conventum. Venit enim Misenum, cum ego essem

20 in Pompeiano. Inde ante profectus est, quam ego eum
venisse cognovi. Sed casu, cum legerem tuas litteras,
Hirtius erat apud me in Puteolano. Ei legi et egi.
Primum quod †attinet, nihil mihi concedebat, deinde
ad summam arbitrum me statuebat non modo huius

