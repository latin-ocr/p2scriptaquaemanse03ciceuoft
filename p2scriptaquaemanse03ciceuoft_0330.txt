Na

ex:

148 M. TULLI CICERONIS

est opus adsiduitate, prudentia, gratia. Tempus est
necessarium. Sed turpe est me pluribus verbis agere
tecum.

Cicerones nostri sunt apud Deiotarum, sed, si opus
erit, deducentur Rhodum. Tu, si es Romae, ut soles, 5
diligentissime, si in Epiro, mitte tamen ad nos de
tuis aliquem tabellarium, ut et tu, quid nos agamus,
et nos, quid tuagas quidque acturus sis, scire possi—
mus. Ego tui Bruti rem sic ago, ut suam ipse non
ageret. Sed iam exhibeo pupillum neque defend03 sunt 10
enim negotia et lenta et inania. Faciam tamen satis
tibi quidem, cui difficilius est quam ipsi, sed certe
satis faciam utrique.

XIX.
Ser. in eastris ad Cybistra XI K. Oct. a. 703 (51).

CICERO ATTICO SAL. 15

Obsignaram iam epistulam eam, quam puto te
modo perlegisse scriptam mea manu, in qua omnia
continentur, cum subito Apellae tabellarius a. d. XI
Kal. Octobres septimo quadragesimo die Roma celeriter
(hui tam longe1) mihi tuas litteras reddidit. Ex qui· ρο
bus non dubito, quin tu Pompeium exspectaris, dum
Arimino rediret, et iam in Epirum profectus sis, ma-
gisque vereor, ut scribis, ne in Epiro sollicitus sis
non minus, quam nos hic sumus.

De Atiliano nomine scripsi ad Philotimum, ne 25
appellaret Messallam. Itineris nostri famam ad te
pervenisse laetor magisque laetabor, si reliqua cogno-
ris. Filiolam tuam tibi caram ac iucundam esse gau-
deo, eamque quamquam numquam vidi, tamen et amo
et amabilem esse certo scio. Etiam atque etiam vale. 30

De Patrone et tuis condiscipulis quae de parietinis
in Melita laboravi, ea tibi grata esse gaudeo. Quod
scribis libente te repulsam tulisse eum, qui cum soro-
ris tuae filii patruo certarit, magni amoris signum.

