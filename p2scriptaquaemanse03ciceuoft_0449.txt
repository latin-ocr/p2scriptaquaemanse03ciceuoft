EPISTULARUM AD ATTICUM IX 7—713. ‘267

faciemus nos ea suadere, quae nobis videntur tuae
= dignitati, non Caesaris actioni esse utilissima, et hoc
Ἰ Caesarem pro sua indulgentia in suos probaturum
ί putamus.

Ι 5 B.
Ser. Romae V aut IV Id. BIart. α. '705 (49).

BALBUS CICERONI IMP. SAL

S. V. B. Posteaquam litteras communes cum Op-
pio ad te dedi, ab Caesare epistulam accepi, cuius
10 exemplum tibi misi Ex quibus perspicere poteris,
quam cupiat concordiam suam et Pompei reconciliare
et quam remotus sit ab omni crudelitate3 quod eum
sentire, ut debeo, valde gaudeo. De te et tua fide et
pietate idem mehercule, mi Cicero, sentio quod tu,
¹ 15 non posse tuam famam et officium sustinere, ut con-
tra eum arma feras, a quo tantum beneficium te acce-
pisse praedices. Caesarem hoc idem probaturum ex· 1
ploratum pro singulari eius humanitate habeo eique
cumulatissime satis facturum te certo scio, cum nul-
20 lam partem belli contra eum suscipias neque socius
eius adversariis fueris. Atque hoc non solum in te,
tali et tanto viro, satis habebit, sed etiam mihi ipse
sua concessit voluntate, ne in iis castris essem, quae
contra Lentulum aut Pompeium futura essent, quorum
25 beneficia maxima haberem, sibique satis esse dixit, si
togatus urbana officia sibi praestitissem, quae etiam
illis, si vellem, praestare possem. Itaque nunc Romae
omnia negotia Lentuli procuro, sustineo meumque offi-
cium, fidem, pietatem iis praesto. Sed mehercule rur-
30 sus iam abiectam compositionis spem non desperatis-
simam esse puto, quoniam Caesar est ea mente, quam
optare debemus.
Hac re mihi placet, si tibi videtur, te ad eum
scribere et ab eo praesidium petere, ut petiisti a
35 Pompeio me quidem adprobante temporibus Milonia—

