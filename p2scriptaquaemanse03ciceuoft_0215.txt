M. TULLI CICERONIS

EPISTULARUM AD ATTICUM
LIBER SECUNDUS.

Ι.
5 Ser. Romae m. Iun. a. 694 (60).

CICERO ATTICO SAL.

Kal. Iuniis eunti mihi Antium et gladiatores M. Me· 1
telli cupide relinquenti venit obviam tuus puer. Is
mihi litteras abs te et commentarium consulatus mei

ιο Graece scriptum reddidit. In quo laetatus sum me
aliquanto ante de isdem rebus Graece item scriptum
librum L. Cossinio ad te perferundum dedisse3 nam,
si ego tuum ante legissem, furatum me abs te esse
diceres. Quamquam tua illa (legi enim libenter) horri-
15 dula mihi atque incompta visa sunt, sed tamen erant
ornata hoc ipso, quod ornamenta neglexerant, et ut
mulieres ideo bene olere, quia nihil olebant, videban-
tur. Meus autem liber totum Isocrati myrothecium
atque omnes eius discipulorum arculas ac non nihil
20 etiam Aristotelia pigmenta consumpsit. Quem tu Cor-
cyrae, ut mihi aliis litteris significas, strictim attigisti,
post autem, ut arbitror, a Cossinio accepisti. Quem
tibi ego non essem ausus mittere, nisi eum lente ac
fastidiose probavissem. Quamquam ad me scripsit iam 2
25 Rhodo Posidonius se, nostrum illud ὑπόμνημα cum

