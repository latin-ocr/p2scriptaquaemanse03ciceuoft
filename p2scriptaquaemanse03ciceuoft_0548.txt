358 M. TULLI CICERONIS

πιυὲς et urbanum. Ita porro te sine cura esse iussit,
ut mihi quidem dubitationem omnem tolleret. Atti-
cam doleo tam diu, sed, quoniam iam sine horrore
est, spero esse, ut volumus.

VII. 5
Ser. z'n Tusculano m. intere. post. α. 708 (46).

’ CICERO ATTICO SAL.

Quae desideras, omnia scripsi in codicillis eosque
Eroti dedi3 breviter, sed etiam plura, quam quaeris,
in iis de Cicerone, cuius quidem cogitationis initium 10
tu mihi attulisti. Locutus sum cum eo liberalissime,
quod ex ipso velim, si modo tibi erit commodum,
sciscitere. Sed quid differo? Exposui te ad me detu-
lisse, et quid vellet et quid requireret. Velle Hispa-
niam, requirere liberalitatem. De liberalitate dixi, 15
quantum Publilius, quantum flamen Lentulus filio.
De Hispania duo attuli, primum idem quod tibi, me
vereri vituperationem. Non satis esse, si haec arma
reliquissemus? etiam contraria? Deinde fore ut ange-
retur, cum a fratre familiaritate et omni gratia vin— 20
ceretur. Me eum malle liberalitate uti mea quam
sua libertate. Sed tamen permisi; tibi enim intelle-
xeram non nimis displicere. Ego etiam atque etiam
cogitabo teque, ut idem facias, rogo. Magna res est,
simplex est manere, illud anceps. Verum videbimus. 25

De Balbo et in codicillis scripseram et ita cogito,
simul ac redierit. Sin ille tardius, ego tamen triduum,
et, quod praeterii, Dolabella etiam mecum.

VIII.
Ser. in Tusculano m. intere. post. a. 708 (46). 30

CICERO ATTICO SAL.

De Cicerone multis res placet. Comes est idoneus.
Sed de prima pensione ante videamus. Adest enim

