[ὁ

c)
O

402 Μ. TULLI CICERONIS

transferamus. Etenim sunt Antiochia, quae iste valde
probat. Catulo et Lucullo alibi reponemus, ita tamen,
si tu hoc probas, deque eo mihi rescribas velim.

De Brinniana auctione accepi a Vestorio litteras.
Ait sine ulla controversia rem ad me esse conlatam. 5
Romae videlicet aut in Tusculano me fore putaverunt
a. d. VIII Kal. Quinct. Dices igitur vel amico tuo,
S. Vettio, coheredi meo, vel Labeoni nostro, paulum
proferant auctionem3 me circiter Nonas in Tusculano
fore. Cum Pisone Erotem habes. De Scapulanis ιο
hortis toto pectore cogitemus. Dies adest.

xm, XIV.
Ser. in Arpinati VI K. Quint. a. 709 (45).
CICERO ATTICO SAL.

Commotus tuis litteris, quod ad me de Varrone 15
scripseras, totam Academiam ab hominibus nobilissi-
mis abstuli, transtuli ad nostrum sodalem et ex duo-
bus libris contuli in quattuor. Grandiores sunt om-
nino, quam erant illi, sed tamen multa detracta. Tu
autem 1111111 pervelim scribas, qui intellexeris illum 20
velle3 illud vero utique scire cupiO, quem intellexeris
ab eo ζηλοτυπεῖσθαι nisi forte Brutum. Id hercle re-
stabat! Sed tamen scire pervelim. Libri quidem ita
exierunt, nisi forte me communis φιλαυτία decipit, ut
in tali genere ne apud Graecos quidem simile quic- 25
quam. Tu illam iacturam feres aequo animo, quod
illa, quae habes de Academicis, frustra descripta sunt.
Multo tamen haec erunt splendidiora, breviora, me-
liora. Nunc autem ἀπορῶ, quo me vertam. Volo
Dolabellae valde desideranti, non reperio, quid, et 30
simul (αἰδέομαι Τρῶας’ neque, si aliquid, potero μέμ-
ψιν effugere. Aut cessandum igitur aut aliquid ex-
cogitandum. Sed quid haec levia curamus?

Attica mea, obsecro te, quid agit? Quae me valde
angit. Sed crebro regusto tuas litteras; in his acqui· 35
esco. Tamen exspecto novas.

