182 Μ. TULLI CICERONIS

VIII. ,
Ser. Ephesi K. Oct. α. ’704 (50).
CICERO ATTICO SAL.

Cum instituissem ad te scribere calamumque sum·
psissem7 Batonius e navi recta ad me venit domum 5
Ephesi et epistulam tuam reddidit pridie Kal. Octobres.
Laetatus sum* felicitate navigationis tuae, opportuni-
tate Piliae, etiam hercule sermone eiusdem de coniugio
Tulliae meae. Batonius autem miros terrores ad me
attulit Caesarianos, cum Lepta etiam plura locutus 10
est, spero falsa, sed certe horribilia, exercitum nullo
modo dimissurum, cum illo praetores designatos, Cas-
sium tribunum pL, Lentulum consulem facere, Pom-
peio in animo esse urbem relinquere.

Sed heus tu! numquid moleste fers de 1110, qui 15
se solet anteferre patruo sororis tuae filii? at a qui-
bus victus! Sed ad rem.

Nos etesiae vehementissime tardarunt3 detraxit XX
ipsos dies etiam aphractus Rhodiorum. Kal. Octobr.
Epheso conscendentes hanc epistulam dedimus L. Tar-0 20
quitio simul e portu egiedienti7 sed expeditius navi-
ganti. Nos Rhodiorum aphractis ceterisque longis
navibus tranquillitates aucupaturi eramus3 ita tamen
properabamus, ut non posset magis.

De raudusculo Puteolano gratum. Nunc velim di· 25
spicias res Romanas, videas, quid nobis de triumpho
cogitandum putes, ad quem amici me vocant. Ego,
nisi Bibulus, qui, dum unus hostis in Syria fuit, pe-
dem porta non plus extulit quam *domo sua, adni-
teretur de triumpho, aequo animo essem. Nunc vero 30
αἰσχρὸν σιωπᾶν. Sed explora rem totam7 ut> quo die
congressi erimus, consilium capere possimus.

Sat multa7 qui et 111-’0110131010 et ei litteras darem,
qui aut mecum aut paulo ante venturus esset. Cicero
tibi plurimam salutem dicit. Tu dices utriusque no· 35
strum verbis et Piliae tuae et filiae.

