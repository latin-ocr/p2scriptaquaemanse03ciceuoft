EPISTULARUM AD ATTICUM XVI 15-16A. 515

XVI.
Ser. in Tusculano inter a. d. V et prid. Non. Quint. a. 710 (44).

CICERO SUO SAL. DIC. ATTICO.

Iucundissimas tuas legi litteras. Ad Plancum scri- 1
5 psi, misi. Habes exemplum. Cum Tirone quid sit
locutuS, cognoscam ex ipso. Cum sorore ages atten— 2
tius, si te occupatione ista relaxaris.

A.
Ser. in Tusculano eodem tempore.
10 M. CICERO L. PLANCO PRAET. DESIG. SAL.

Attici nostri te valde studiosum esse cognovi, mei 3‘
vero ita cupidum, ut mehercule paucos aeque obser-
vantes atque amantes me habere existimem. Ad pa-
ternas enim magnas et veteres et iustas necessitudines

15 magnam attulit accessionem tua voluntas erga me
meaque erga te par atque mutua.

Buthrotia tibi causa ignota non est. Egi enim 4
saepe de ea re tecum tibique totam rem demonstravi,
quae est acta hoc modo. Ut primum Buthrotium

20 agrum proscriptum vidimus, commotus Atticus libel-
lum composuit. Eum mihi dedit, ut darem Caesari,
eram enim cenaturus apud eum illo die. Eum libel-
lum Caesari dedi. Probavit causam, rescripsit Attico
aequa eum postulare, admonuit tamen, ut pecuniam

25 reliquam Buthrotii ad diem solverent. Atticus, qui ci- 5
vitatem conservatam cuperet, pecuniam numeravit de
suo. Quod cum esset factum, adiimus ad Caesarem,
verba fecimus pro Buthrotiis, liberalissimum decretum
abstulimus, quod est obsignatum ab amplissimis viris.

30 Quae cum essent acta, mirari equidem solebam pati
Caesarem convenire eos, qui agrum Buthrotium con-
cupissent, neque solum pati, sed etiam ei negotio te
praeficere. Itaque et ego cum illo locutus sum et

33*

