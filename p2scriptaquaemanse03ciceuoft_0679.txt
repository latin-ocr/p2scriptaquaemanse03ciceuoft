EPISTULARUM AD ATTICUM XV 21—24. 487

et Cassio puto, si expediet (sed quando illos videbitP),
inimicum Antonio, quando aut cur? Quousque lude-
mur‘? Ego autem scripsi Sextum adventare, non quo
iam adesset, sed quia certe id ageret ab armisque

5 nullus discederet. Certe, si pergit, bellum paratum
est. Hic autem noster Cytherius nisi victorem nemi-
nem victurum. Quid ad haec Pansa? utro conferet se,
si bellum erit‘? quod videtur fore. Sed et haec et
alia coram hodie quidem, ut scribis⁷ aut cras.

10 XXIII.
Ser. in Tusculano VIII aut VII K. Quint. a. 710 (44).

CICERO ATTICO SAL.

Mirifice torqueor, sine dolore tamen3 sed permulta
mihi de nostro itinere in utramque partem occurrunt.
15 ‘QuousqueP’ inquies. Quoad erit integrum3 erit autem,
usque dum ad navem. Pansa si tuae rescripserit, et
meam tibi et illius epistulam mittam. Silium exspecta-
bam3 cui hypomnema compositumst. Si quid novi.
Ego litteras misi ad Brutum. Cuius de itinere etiam

' 20 ex te velim, si quid scies, cognoscere.

XXIV.
Ser. in Tusculano VI K. Quint. mane a. 710 (44).

CICERO ATTICO SAL.

Tabellarius, quem ad Brutum miseram, ex itinere

25 rediit V11 Kal. Ei Servilia dixit eo die Brutum †his
profectum. Sane dolui meas litteras redditas non esse.
Silius ad me non venerat. Causam composui3 eum
libellum tibi misi. Te quo die exspectem⁷ velim scire.

