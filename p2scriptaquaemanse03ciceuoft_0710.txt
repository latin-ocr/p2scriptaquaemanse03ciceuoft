518 M. TULLI CICERONIS

aliquando suo familiari, adversario tuo voluisse con-
sultum, cum illius existimatio ageretur. Hoc primum
ignoscere est humanitatis tuae3 suos enim quisque
debet tueri3 deinde, si me amas (omitte Atticum), Ci-
ceroni tuo, quem quanti facias, prae te soles ferre, 5
totum hoc da, ut, quod semper existimavi, nunc plane
11 intellegam, me a te multum amari. Buthrotios cum
Caesar decreto-suo, quod ego obsignavi cum multis
amplissimis viris, liberavisset ostendissetque nobis se,
cum agrarii mare transissent, litteras missurum, quem ιο
in agrum deducerentur, accidit, ut subito ille interiret.
Deinde, quem ad modum tu scis (interfuisti enim),
cum consules oporteret ex senatus consulto de actis
Caesaris cognoscere, res ab iis in Kal. Iun. dilata est.
Accessit ad senatus consultum lex, quae lata est a. d. 15
ΗΠ Non. [Iun.], quae lex earum rerum, quas Caesar
statuisset, decrevisset, egisset, consulibus cognitionem
dedit. Causa Buthrotiorum delata est ad consules.
Decretum Caesaris recitatum est et multi praeterea
libelli Caesaris prolati. Consules de consilii sententia 20
decreverunt secundum Buthrotios ‘³‘ ‘³‘ Plancum dede-
12 runt. Nunc, mi Capito (scio enim, quantum semper
apud eos, quibuscum sis, posse soleas, eo plus apud
hominem facillimum atque humanissimum, Plancum),
enitere, elabora vel potius eblandire, effice, ut Plancus, 25
quem spero optimum esse, sit etiam melior opera tua.
Omnino res huius modi miln' videtur esse, ut sine
cuiusquam gratia Plancus ipse pro ingenio et pruden-
tia sua non sit dubitaturus, quin decretum consulum,
quorum et lege et senatus consulto cognitio et iudi- 30
cium fuit, conservet, praesertim cum hoco genere cogni-
tionum labefactato acta Caesaris in dubium ventura
videantur, quae non modo ii, quorum interest, sed
etiam ii, qui illa non probant, otii causa confirmari
13 velint. Quod cum ita sit, tamen interest nostra Plan- 35
cum hoc animo libenti prolixoque facere3 quod certe
faciet, si tu nervulos tuos mihi saepe cognitos sua-

