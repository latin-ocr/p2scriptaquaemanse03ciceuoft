EPISTULARUM AD ATTICUM XII 23, 29. 375

Et velim aliquando, cum erit tuum commodum, Len-
tulum puerum visas eique de mancipiis, quae tibi vide-
bitur, attribuas. Piliae, Atticae salutem.

XXIX.
5 Ser. Asturae VIII K. Apr. α. '709 (45).

CICERO ATTICO SAL.

Silius, ut scribis, hodie. Cras igitur, vel potius
eum poteris, scribes, si quid erit, cum videris. Nec
ego Brutum vito nec tamen ab eo levationem ullam

ιο exspect03 sed erant causae, cur hoc tempore istic esse
nollem. Quae si manebunt, quaerenda erit excusatio
ad Brutum, et, ut nunc est, mansurae videntur.

De hortis, quaeso, explica. Caput illud est, quod
scis. Sequitur, ut etiam mihi ipsi quiddam opus sit,

15 nec enim esse in turba possum nec a vobis abesse.
Huic meo consilio nihil reperio isto loco aptius, et
de hac re quid tui consilii sit. Mihi persuasum est
et eo magis, quod idem intellexi tibi videri, me ab
Oppio et Balbo valde diligi. Cum his communices,

20 quanto opere et quare velim hortos, sed id ita posse,
si expediatur illud Faberianum3 sintne igitur auctores
futuri. Si qua etiam iactura facienda sit in repraeserr
tando, quoad possunt, adducito, totum enim illud de-
speratum. Denique intelleges, ecquid inclinent ad hoc

25 meum consilium adiuvandum. Si quid erit, magnum
est adiumentum3 si minus, quacumque ratione conten-
damus. Vel tu illud (ἐγγήραμαζ quem ad modum
scripsisti, vel ἐντάφιον putato. De illo Ostiensi nihil
est cogitandum. Si hoc non assequimur (a Lamia non

30 puto posse), Damasippi experiendum est.

